<?xml version="1.0" encoding="utf-8"?>
<feed xmlns="http://www.w3.org/2005/Atom"><title>Iqbal, Rileks La.</title><link href="https://iqbal.rileks.la/en/" rel="alternate"></link><link href="https://iqbal.rileks.la/feeds/society.atom.xml" rel="self"></link><id>https://iqbal.rileks.la/en/</id><updated>2010-10-04T18:40:00+09:00</updated><entry><title>あいさつをやめましょう。</title><link href="https://iqbal.rileks.la/en/no-hello-in-mansion-ja.html" rel="alternate"></link><published>2010-10-04T18:40:00+09:00</published><updated>2010-10-04T18:40:00+09:00</updated><author><name>Iqbal Abdullah</name></author><id>tag:iqbal.rileks.la,2016-11-09:en/no-hello-in-mansion-ja.html</id><summary type="html">&lt;p&gt;Twitterで以下の投稿を見かけたが、&lt;/p&gt;
&lt;img alt="Iqbal Abdullah" src="https://iqbal.rileks.la/en/images/aisatsu-twitter.png" /&gt;
&lt;p&gt;&lt;strong&gt;「マンション内のあいさつは禁止」&lt;/strong&gt; という張り紙でもだすのでしょうか。やっぱりこっちも理解苦しんでいるわ。&lt;/p&gt;
</summary><category term="近所付き合い"></category><category term="マンション生活"></category><category term="あいさつ"></category></entry><entry><title>Meritokrasi ubat pahit tetapi mujarab</title><link href="https://iqbal.rileks.la/en/meritokrasi-ubat-pahit-ms.html" rel="alternate"></link><published>2010-10-04T18:40:00+09:00</published><updated>2010-10-04T18:40:00+09:00</updated><author><name>Iqbal Abdullah</name></author><id>tag:iqbal.rileks.la,2001-08-09:en/meritokrasi-ubat-pahit-ms.html</id><summary type="html">&lt;p&gt;This is an opinion letter I wrote when I was staying in Higashi-Kawaguchi, fresh
out of college during the summer of my first job at Sun Microsystems. It was published in
&lt;a class="reference external" href="http://ww1.utusan.com.my/utusan/info.asp?y=2001&amp;amp;dt=0809&amp;amp;pub=Utusan_Malaysia&amp;amp;sec=Rencana&amp;amp;pg=re_06.htm"&gt;Utusan Malaysia&lt;/a&gt;
on 9th August 2001:&lt;/p&gt;
&lt;pre class="literal-block"&gt;
Saya percaya dengan tahap teknologi dan capaian media kita sekarang, seseorang
itu tidak perlu lagi lulus universiti untuk mendapatkan kebolehan baik di dalam
bidang tertentu, terutamanya sains maklumat.

Tetapi pokoknya ia bukan sahaja mengenai minat atau kebolehan, tetapi mentaliti
dan disiplin pelajar Melayu kita. Oleh sebab untuk membaiki mentaliti dan
disiplin pelajar Melayu ini juga, maka Perdana Menteri, Datuk Seri Dr. Mahathir
mencadangkan pelaksanaan sistem meritokrasi (walaupun sebagai eksperimen) mulai
sesi pengambilan pelajar akan datang.

Setelah melalui kehidupan belajar di universiti (walaupun saya belajar di salah
sebuah universiti awam di Jepun), saya dapat memahami jika dikatakan, walaupun
kelulusan yang baik itu penting, tetapi sebenarnya pembelajaran di univerisiti
adalah lebih daripada itu. Jika dibandingkan dengan kursus-kursus lain, kita
sedia maklum memang pembelajaran di universiti lebih susah dan membebankan,
kerana salah satu sebabnya ialah terdapat subjek-subjek lain yang langsung tiada
kaitan dengan kursus seseorang itu, tetapi ia harus diambil bagi memenuhi syarat
kreditnya untuk menamatkan kursus.

Tetapi tidakkah kita terfikir, jika sistem pendidikan kita mahu menghasilkan
seorang programmer atau seorang jurutera, mengapa tidak dari awal lagi gaya
pembelajaran di univerisiti diubah? Ini kerana institut universiti itu bukan
hanya mahu menghasilkan seorang programmer atau jurutera tetapi seorang
profesional semua bidang, yang berdisiplin dan berwibawa.

Tidak ada gunanya jika seseorang itu boleh menulis kod program yang cukup bagus
tetapi masih tidak memahami sejarah negaranya, oleh itu tiada sikap patriotik.

Bertahan selama empat tahun di universiti dan berhadapan dengan segala macam
masalah, kebanyakan bergantung dari dalam diri sendiri dan selebihnya dari luar,
telah mengajar saya pelbagai perkara. Bukan tidak pernah semasa di universiti,
saya menangis seorang diri di belakang dewan kuliah kerana rasa terlalu tertekan
untuk mendapatkan gred bagus dalam satu subjek yang saya langsung tidak
mempunyai minat.

Bukan tidak pernah dalam empat tahun itu saya terfikir untuk berhenti sahaja
belajar di universiti kerana saya rasa minat saya tidak ada dalam bidang
tertentu, dan saya percaya kebolehan diri untuk melakukan apa yang saya minat.
Pernah semasa saya di tahun dua, saya berdiri di hadapan pensyarah selama lebih
dua jam, sambil diherdik dan dimarahi kerana tugasan saya yang dikatakannya
tidak berapa elok walaupun saya bersengkang mata lebih tiga hari tiga malam
untuk menyiapkannya. Pada masa itu hanya Tuhan sahaja yang tahu betapa sakitnya
hati saya dan betapa mahu saya pulang saja ke Malaysia kerana tidak tahan lagi
dengan satu sistem pembelajaran yang apa-kenapa-dan-bagaimananya langsung
tidak saya fahami.

Semasa saya di tahun empat, pernah saya diminta oleh pensyarah untuk melakukan
pembentangan mengenai kajian yang sedang saya lakukan. Setelah membuat
pembentangan tersebut, saya telah dimarahi kerana pembentangan saya itu tidak
berapa memuaskan. Pensyarah tersebut berkata, Kenapa kamu tidak lakukan
seperti saya, dengan membuat nota dan rajah yang teliti, seperti saya lakukan
setiap kali kuliah? Saya berkata oleh kerana profesor adalah seorang
profesional dalam bidang tersebut, maka perkara itu sudah menjadi satu benda
yang biasa, dan tidak pula bagi saya.

Tetapi beliau kemudian menjawab, Habis, kenapa kamu hadir di univerisiti?
Bukankah untuk menjadi seorang profesional? Saya terdiam. Memang benar kata
pensyarah saya itu.

Setelah memasuki alam pekerjaan, saya dapati sebenarnya apa yang diutamakan oleh
orang Jepun di sini bukanlah kelulusan peperiksaan ataupun kemahiran (walaupun
ia penting) tetapi kendiri dan sikap seseorang itu terhadap pekerjaannya.

Kerana belajar itu suatu perkara yang tidak akan habis sehinggalah kita mati,
maka kemahiran dan pengetahuan masih boleh kita timba walaupun setelah tamat
universiti. Tetapi sikap itu harus dipupuk dari muda, bak kata pepatah,
Meluntur buluh biar dari rebungnya.

Empat tahun di universiti mengajar kita untuk bersikap profesional, berdisiplin
untuk mengikut sistem, tidak anti-establishment, sabar, gigih, bersemangat dan
bercita-cita tinggi. Apa yang tersurat di atas segulung ijazah itu tidak dapat
menggambarkan seribu satu perkara yang tersirat. Tetapi malangnya jika dilihat
fenomena pelajar Melayu kita di universiti sekarang, mereka seperti hilang punca
tentang mengapa mereka di sana.

Mungkin pelajar Melayu kita, seperti juga remaja Jepun sekarang, yang terlalu
mewah atas titik peluh generasi sebelumnya, tidak faham akan apa itu erti
kesusahan, lantas hilang fokus dan lupa akan matlamat diri sebagai pemuda-pemudi
bangsa.

Jika seperti selalu, jalan keluar yang senang dan cepat diberikan, sehingga
kiamat pun, orang Melayu kita akan tetap mencari jalan mudah untuk keluar
daripada segala macam masalah.

Tidak semua orang boleh menjadi genius kerana itu adalah anugerah Tuhan, tetapi
semua orang boleh bersikap profesional dan berdisiplin, kerana sikap itu boleh
dipupuk.

Kita harus mempunyai keyakinan terhadap pemuda-pemudi Melayu kita yang walaupun
tanpa bantuan kerajaan, masih boleh menunjukkan kelayakan cukup bagus sehingga
boleh memberi persaingan kepada kaum-kaum lain.

Lebih baik sistem meritokrasi ini dilaksanakan dalam keadaan kita berkuasa dan
boleh mengubahnya semula kepada sistem kuota jika ia tidak mencapai matlamat,
daripada ia dilakukan pada masa kita tiada kuasa dan tidak berkuasa untuk
memperbetulkan keadaan. Pelaksanaan sistem meritokrasi ini, walaupun ia pedih
dan pahit, tetapi saya percaya ia akan memberi ubat yang paling mujarab bagi
pewaris bangsa dan negara kita. Tabik saya kepada bakal mahasiswa Melayu yang
sanggup menerima cabaran ini.

- IQBAL ABDULLAH, Kawaguchi, Jepun.
&lt;/pre&gt;
</summary><category term="meritokrasi"></category><category term="hal ehwal semasa"></category><category term="malaysia"></category><category term="universiti"></category><category term="education"></category><category term="pembelajaran"></category></entry></feed>